---
author: mos
published: 2016-09-09 10:01
...
Vem vinner WM i Uptime 2017?
======================================


[FIGURE src=https://dbwebb.se/image/snapht14/hp-proliant-microserver.jpg?w=w2&h=200&cf&a=0,0,0,0&a=0,0,20,0&f0=colorize,40,0,0,0&f1=pixelate,8,0&aro caption="Bra stabila prylar för uptime"]

Att ha mest uptime har alltid varit ett prestige-laddat inslag i IRC-chatten och i allmänna diskussioner samt löst skvaller nere på torget en lördagsförmiddag.

Ingen vill ju ha en server med låg uptime. Det berättar ju alltför mycket om om ens wannabe-ambitioner och det definierar termen "underachievement" på ett alltför tydligt sätt.

> "Hörde du att pansar snubblade på sladded till sin pi igen? Han tappade all sin uptime, igen..."

Uptime alltså. Vem vinner? Vem kan mopsa upp sig?


<!--more-->


WM i Uptime för hemmaservrar {#wm}
-------------------------------------------

Så här fungerar det.

Fixa en hemmaserver, en Raspberry PI eller någon annan dator som du kan kalla din hemmaserver.

Installera något bra på den, spelar ingen roll vad, men troligen är det en Linux/Unix-server i botten.

Tävlingen startar vid höstgrillen fredagen den 16 september och pågår till vårgrillen som är sista fredagen i maj.

Mest uptime vinner.

De som inte når full uptime kan ändå få en *honourable mention*. Oklart om det är bra eller ej, men troligen inte.



Tidigare prestationer i uptime {#tidigare}
-------------------------------------------

Vi har haft koll på [uptime tidigare i forumet](https://dbwebb.se/forum/viewtopic.php?f=23&t=4138).

Mos hade en strålande ledning baserat på ett gediget hemmabygge. Men allt fallerade när SD-kortet smälte. [En tragisk händelse](https://dbwebb.se/forum/viewtopic.php?f=23&t=4138#p45223) och vi ger mos vårt stöd och allmänna sympati.

> "Ha, ha. Där fick han."



Tips till deltagare {#server}
-------------------------------------------

Fixa en server.

* [Pi med batteribackup](https://dbwebb.se/forum/viewtopic.php?f=23&t=4138#p35508)
* [En annan burk som hemmaserver](https://dbwebb.se/forum/viewtopic.php?f=49&t=2698)

Om jag redan har uptime?

* Kör vidare på den då. Vi kan räkna dagarna. Om någon fixar ett python-skript som kan räkna åt oss. 

Hetaste tipset.

* Fixa en (billig) batteribackup. 

Go go, vem blir WM-mästare i Uptime 2017? Vinnaren koras vid vårgrillen.

Följ [tävlingsläget i forumet](https://dbwebb.se/t/2698).



/staff-mos
