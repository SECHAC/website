---
author:
    - mos
revision:
    2017-08-29: (A, mos) Inför GrillCon 2017 höst.

views:

    flash:
        region: flash
        template: default/content
        data:
            meta:
                type: content
                route: grillcon-2017-host/block/flash

    share-this:
        region: main
        template: default/share
        sort: 2

    sidebar-anmal:
        region: sidebar-right
        template: default/block
        sort: 1
        data:
            meta:
                type: content
                route: grillcon-2017-host/block/sidebar-anmalan

...
GrillCon 2017 Höst - Hackathon och seminarier
===============================

Det är dags för höstens GrillCon som går av stapeln mellan torsdagen den 14:e september till lördagen den 16:e september 2017.

Nytt för hösten är vår egen variant av Hackathon som pågår mellan torsdagen och fredags lunch.

Vi får fina besök av Prisjakt och Tomten som håller föredrag på fredagseftermiddagen, som en fin start på grillkvällen som startar som vanligt klockan 17 då grillen tänds.

Det ryktas att Foto- och Fritidsklubben planerar för en lördagsutflykt även denna gång.



Övergripande schema och aktiviteter {#oversikt}
--------------------------------

Det övergripande schemat ser ut så här.

| Dag          | Tid   | Whats up?                          |
|--------------|-------|------------------------------------|
| Torsdag 14/9 | 09-10 | Samling inför Hackathon            |
|              | 10-20 | Hackathon                          |
| Fredag 19/5  | 09-10 | Hackathon frukost                  |
|              | 10-12 | Hackathon (avslut)                 |
|              | 13-15 | Prisjakt seminarier med frågestund |
|              | 15-16 | Tomten seminarie om webbsäkerhet   |
|              | 17-   | Traditionell Grill                 |
| Lördag 20/5  | 09-14 | Utflykt i Foto- och Fritidsklubbens regi |

Läs vidare för mer information.



Hackathon {#hackathon}
--------------------------------

Tänk om alla krav och måsten försvann och du kunde ägna dig åt att programmera ditt eget hobby-projekt tillsammans med andra likasinnade under en och en halv dag? Låter det lockande?

Vi sitter i labbsalen och delar in oss i grupper efter intresseområden som vi själva bestämmer. Sedan gör vi en plan för kod som vi vill hinna med och sen kör vi och hjälps åt att komma i mål. Vi ägnar dagen åt kodning och kodverktyg.

Troligen blir det en del öppen källkod men alla variationer är välkomna.

För min egen del så funderar jag om det blir ramverket Anax som får en insats, eller blir det en start av programvara för ett diskussionsforum, eller satsar jag allt på att utveckla mitt Asteroids i JavaScript? Svåra val som ni alla förstår.

Hackathon i vår mening är att samlas och dedikera tiden till kodning. Vilken härlig frihetskänsla, inga måsten, bara kodande.



Prisjakt: React, Redux och Machine Learning + panel {#prisjakt}
--------------------------------

Maria Hall, CTO (Chief Technology Officer), teknikchef på ren svenska, kommer med några av sina pålitliga medarbetare i form av Mattias och Johan och gästar oss under fredagseftermiddagen.

Maria har utlovat seminarier om React och Redux samt om deras projekt inom machine learning.

Tanken är att vi avslutar sessionen med en frågestund/panel där vi kan ställa frågor till Maria, Mattias och Johan för att höra vilka krav som ställs på webbprogrammerare utanför skolvärlden.

Vad kan jag säga, vilket erbjudande!



Tomten: Webbsäkerhet - en krashkurs {#tomten}
--------------------------------

[FIGURE src=image/personer/tomten.jpg?w=120&h=120&cf&a=15,10,15,10 caption="Thomas aka tomten" class="right"]

Vi får ytterligare finbesök då [Thomas Marcks Von Würtemberg, aka tomten](https://www.linkedin.com/in/thomas-marcks-von-w%C3%BCrtemberg-968392132/), kommer och gästar oss och håller ett seminarie om hans specialitet inom säkerhet.

Thomas gick ut programmet IT-säkerhet 2009 och har sedan dess jobbat med säkerhetsfrågor, både professionellt och som sitt fritidsintresse. Thomas har tagit ledigt från sitt jobb som säkerhetskonsult på NCC Group i Manchester, England och kommer hit till oss för att grilla korv och hålla ett seminarie med titeln "Webbsäkerhet - En krashkurs".

Vilka skrämmande saker kan han tänkas berätta för oss?

För övrigt är Thomas en stabil dbwebb-innebandyspelare som sponsrat innebandy-gänget med en sjukvårdslåda, det tackar vi för. Thomas är också admin på irc-servern sedan många år tillbaka i tiden. Bra saker i en CV.



Klassisk Grill {#grill}
--------------------------------

[FIGURE src=image/grillcon-2016-var/vi-fixar-grillen.jpg?w=720&h=240&cf&a=20,15,30,13&f0=colorize,40,0,0,0 caption="Grill med grillspett och annat."]

Traditionell grill med förrätt, varmrätt, efterrätt och snacks.

Förhoppningsvis har någon hackat och preppat inför grillspetten. Har vi ännu mer tur har någon handlat och det finns en grill som vi kan låna och någon som bär den till grillplatsen.

Under kvällen sker bland annat följande:

* Riktigt svår tipspromenad.
* Statusuppdatering för WM i Arkadbyggeri 2018.
* Startskott för WM i Uptime 2017/2018.

<!--
* Statusuppdatering för [WM i Arkadbyggeri 2018](blogg/wm-i-arkadbyggeri-2018).
* Startskott för [WM i Uptime 2017/2018](blogg/wm-i-uptime-2018).
-->



Utflykt med Foto- och Fritidsklubben {#utflykt}
--------------------------------

[FIGURE src=image/fotoklubben/aspo-2017-var.jpg?w=720&h=240&cf&a=30,0,0,0,0&f0=colorize,40,0,0,0 caption="Vårutflykten gick till Aspö."]

Utflykten pågår ungefär mellan 09-14. Plats för starten meddelas senare tillsammans med fler detaljer om dagen.

Utflykten arrangeras av dbwebb's Foto- och Fritidsklubb. Det blir ett hemligt resmål som innebär enklare vandring/promenad bland sevärdheter och natur. En halvdagsutflykt i (hav), skog och mark i all enkelhet. Ta med egen matsäck, kläder för väder och en kamera om andan faller på.

Ta gärna med en kompis.

I våras gick utflykten till Aspö.
